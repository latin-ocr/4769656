- 22 .-

ut ultimis libris maxime propria annotavit, prorsus vacuum est. Sed non solum ante
hoc carmen magnam deprehendimus poetae sive potius compositoris negligentiam,
verum etiam postea similia reperiuntur. Nam quae proxime sequitur Briseidis oratio,
ea quidem satis pulchra est3 sed qui mox senes ad Achillem consolandum veniunt,
hi quoque· domum non redeunt! Scilicet describitur quomodo Achilles sese armaverit
et in proelium profectus sit3 quae quum addere vellet compositor, illorum de quibus
antea locutus est hominum suo more prorsus oblitus est. Et, nisi fallor, ea ipsa quae
apud Achillem facta esse referuntur, nonnullis locis paullo ineptiora sunt. Hortamur
eum senes ut cibum sumat. Achilles vero se id facturum esse negat, et quum a
ceteris impetret ut domum eant, nonnulli, inter quos Atridae, Nestor aliique, apud
eum manent. v. 3⁴⁰ Jovem eorum miseret, mittitque Minervam ut Achilli nectar et
ambrosiam afferat: οἱ δὲ δὴ ἄλλοι οἴχονται μετὰ δεῖπνον, quasi vero non multi
apud eum remanserint, qui quum lamentando occupati coenari neglexerint, nec domi,
nec apud Achillem cibo potuque recreantur. — Sed praeter haec alia quoque in'his
libris Σ et T reperiuntur quae simili prorsus ratione parum habilem nobis monstrant
compositorem. Σ 310 linita Hectoris oratione, v. 314 pergitur:

δόρπον ἔπειθ’ εἵλοντο κατὰ στρατόν· αὐτὰρ ’Λχαιοὶ

παννύχιοι Πάτροκλον ἀνεστενάχοντο γοῶντες.
Qui versus plures ob causas non satis apti esse videntur. Primum enim non bene
dictum esse videtur: Troes coenabantur‚ Graeci vero per totam noctem lamen-
tabantur. Dicendum erat: Troes coenabantur, deinde vero dormiebant, quum
Graeci totam per noctem lamentarentur. Sed illud ne verum quidem esse videtur,
totam per noctem lamentatos esse Graecos ob Patrocli mortem. v. 354 et 355
legimus:

παννύχιοι μὲν ἔπειτα πόδας ταχὺν ἄμφ’ Ἀχιλῆα

Μυρμιδόνες Πάτροκλον ἀνεστενάχοντο γοῶντες·
¹ hoc aptissime dictum est, nam ad Myrmidones Patroclus pertint-ban universos autem
Graecos tanto hujus viri luctui sc dedisse, mihi quidem persuadere non possum.
Quum igitur duae causae, altera ex orationis legibus sumpta, altera ex rerum gestarum
fido petita, vv. 314. 315 suspectos reddant, eos a compositore ad lacunam supplendam
infelici conatu factos esse existimaverim. Sicut autem in Τ libro μήνιδος ἆπόῤῥησις,
ita in Σ clypei descriptio epyllion constituere videtur, quod inter praestantissimas
Iliadis partes jure numerari possit.

