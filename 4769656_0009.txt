 

Hanc qualemcunque scriptionem, quam Haupfii, V. Cl. scholis ad haec studia incitatus
jamdudum animo concepi, hodie virorum philologorum manibus tradere constitui.
Quum Berolini degerem mihique ille ipse vir, cui plurimum ea quam tractaturus sum
quaestio debet, Lachmannus, ut erat benevolo erga adolescentes animo, permisisset
ut nonnunquam eum convenirem, dixi ei, me habere quaedam, quae de genuina
Iliadis forma cum eo, judice optimo, communicare vellem. Sed opusculo noudum
perscripto, morbo correptus vir ille doctissimus obiit. Itaque quae Lachmanno tra-
dere nou potui, ea nunc reliquis philologis tradere mihi liceat. Ii judicent, utrum
nunnulla recte a me disputata esse videantur, nec neg nam in his rebus numquam
non errasse, id vix subtilissimis ingeniis, nedum mihi, concessum esse duco.
Ι.

Ac primum quidem de lib. 111. nonnulla exponam, in quo et Helenam et
Priamum e genuino carmine ejiciendos esse, recte, ut mihi quidem videtur, Lach-
mannus judicavit. De Helena mox dicam3 nunc quae ad Priamum pertinent consi-
deremus. Vv. 103-110‚ 116-120, 245-313 has ob causas, sicut Lachmannus‚ spurios
duco. Postquam v. 73 Alexander jurisjurandi mentionem fecit, quo finita cum
Menelao pugna utraque gens sese ohstrictura esset ad pacem firmandam, vv. 103 sqq.
ubi de ὅρκοις prorsus diversis et ante pugnam faciendis Menelaus loquitur, nonnullam
movent admirationem, Quodsi vero postea vv. 269 sqq. legimus, quibus describitur
universa jusjurandum patrandi ratio, et· quoties hic sibi repugnent poetae verba dili-
genter consideramus (vid. Lachm. Betracht. p. 16) nonne pro certo fere affirmabimus,
omnes illos locos, in quibus ὅρκοι ante pugnam reperiuntur, suppositicios esse?
Sed non confirmare tantum ea quae Lachmannus sagacissime reperit, verum de ratione,
qua universus l. ΠΙ. compositus sit, pauca dicere mihi in animo est3 qua in re prae

ceteris vv. 245 sqq. attenta lectione dignos esse duco, quum in iis duo sint, quae
ad argumentum nostrum pertinent.

