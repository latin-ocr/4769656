-.. 3 -.

jam considere, id reliquo carmine refutatur, nam quum vv. 113-115 narratum sit,
milites de curribus descendisse, v. 326 demum legimus:
οἵ μὲν ἔπειτ’ ἵζοντο κατὰ στίχας

Sed ne ab uno quidem auctore universa profecta est teichoscopia; —- intro-
ductio enim narratione ipsa multo pejor esse videtur. Venit ad Helenam Iris nuntia
— a quonam missa? Est deorum nuntia, ni fallor. At coelestium neminem novi,
cujus interesse possit, ut γλυκὺν ἵμερον ἀνδρὸς προτέροις) Helena animo concipiam
nam Venus, cui hae res curae esse solent, Paridi quam maxime favet. At interest
interpolatoris ut moenia ascendat, ita enim inserere poterit ea quae habet fragmenta
veteris teichoscopiae carminis. Sed ne illud quidem ex ingenio Homericae poeseos
esse puto, quod Iris a nemine, qui quidem nominatus sit, missa in terram venit; nec
id, quod haec ipsa Iris potestatem habet γλυκὺν ἵμερον mortali injiciendi, qua re
Veneris jura magnopere laedere videtur. Neque vero difficile erat vv· 121 -140
componere. Ad v. 121 cf. Β 786, ad‘ v. 1⁴24: Ζ 252, aa 125. 126: X 440. 441,
vad 127: v. 131, ad 129: B 790, vv. 134 - 138 denique haud male ea referunt quae
68 sqq. exposita erant.

Haec fere de singulis dicenda erant: jam quae de tertio libro reperta esse
videntur, complectar. Vetera carmina, carminumve partes esse censeo: primum
quae de pugna dicuntur mentione jurisjurandi post pugnam faciendi adjecta (tertium
Lachm. carmen); secundum duas carminum paullulum inter se diversorum partes
quae jusjurandum an te pugnam faciendum habent; tertium teichoscopiam‚ quae
fere a· v. 140 incipit. Haec carmina habuisse judico eum, qui tertium librum in eum,
quem nunc habemus ordinem redegit, qui quum parum apte difficultatibus recte
perspectis mederetur, et teichoscopiae introductionem et Idaei apud Priamum verba
adjecit. Tam aperte tamen utrumque locum ex aliorum locorum verbis composuit,
ct quibus in uno usus erat, ea in altero repetiit (136-138 = 253- 255„ tarn male
adaptavit aliunde sumpta novo loco (cf. αἶ’τάρ v. 253); tam male denique teichos—
copiam collocavit, ut, quod nobis optatissimum evenit, non difficile sit ejus artes
perspicere, pei-spectasque repudiare.

ΙΙ.

Hac quaestione de quinto quod Lachmannus constituit, carmine agam3 quo
quum aliorum, tum maxime Diomedis res gestae narrantur. Conspicitur primum
initio l. E, ubi ingenti robore ab Athena imbutus, Phegeum interficit et Trojanorum

aciem turbat3 mox vero, a Pandaro humerum sagitta percussus, iterum Athenae auxilium
ι {-

